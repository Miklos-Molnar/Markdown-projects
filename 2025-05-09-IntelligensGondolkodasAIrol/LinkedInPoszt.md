**Vajon miképpen gondolkodhat, szólhat intelligensen az AI-ről egy átlagos értelmiségi, amennyiben erre explicit szándéka lenne?**

Folytatnám a Vincent-blog posztjának feldolgozását:
**Vincent-blog: AI avagy a hülyék. Az önkritikus posztok sorozatból**  
https://www.orulunkvincent.hu/ai-avagy-a-hulyek-az-onkritikus-posztok-sorozatbol/

(1) **Alapvető módszertani nehézségei** problémái vannak az értelmiségi attitűd tartalommal való megtöltésének, ha nem csupán saját egyéni szigetszerű véleményt akarna az ember megfogalmazni, pláne laza locsogás formájában. Hanem például elvárásnak, célnak tekintjük a minél szélesebb, vastagabb, minél nagyobb konszenzussal támogatott közös alapzatot, amin a szóbanforgó - vágyott - intelligens diskurzus történne. Ezen potenciálisan máig  létező nehézségek:  
* Van **black box effect** (mi és hogyan történik a transzformer-architektúra mélytanulásos neurális hálójában, a működése során)  
* AI-tapasztalás hiányából is fakadó - AI válaszokat minősítő - **grounding-hiány**, az ab ovo ingoványos talajon való talponmaradás kényszerével.  
* Csak pusztán az, hogy az AI-válaszokat **forrás-közlés**ek támasszák meg, még ez is komoly nehézség.
* **Megbízhatatlanság-cunami**, ami többek között a AI-hallucinációkból is fakad.  
* Csomó **inegzakt definiálatlanság**, társadalmi léptékű terjedő igénytelenséggel, felszínességgel, bullshiteléssel, egyéb tömegzajjal körülölelve. Számomra az egyik legfájdalmasabb definiálatlanság például az AGI definiciójához köthető. Amire két nagyjátékos ipari szereplő (amúgy nonprofit OpenAI és Microsoft), azt bírta egyszer dokumentumba rögzíteni, hogy az AGI definicióját, egyébként a károsító anyagiasság kimaxolásával, hogy "100 milliárd dollár bevétel"-hez kéne kötni. Lásd "Forbes: DeepL CEO Challenges Microsoft And OpenAI’s $100 Billion AGI Definition".  
* Egy matematikához képest távolról sem egzakt az (**experimentális**) AI-diszciplina, egy fixen rögzített zöld kályhával és gondolkodási keretrendszerrel annak formai és tartalmi követelményeivel. Az egész - alapokig hatolóan - dinamikusan kaotikus mozgásban van, röptiben formál és formálódik.  

(2) A fenti nehézségekkel, problémákkal SZEMBEN, ellentétes oldalról viszont fel lehet vetni, hogy a legteljesebb közösséget érinthetik az alábbi, talán **könnyebben is kezelhető problémafelvetések**, amik implikálhatják az intelligensnek vágyott AI-diskurzust.  

(2.1) A grounding-stressznyomás méregfogának kihúzásához ötletek:
* Mi van, ha az AI nem gondolkodik, **"csak" gondolkodtat** bennünket? AI-ra, mint ötletgenerátorra tekintve: mi van, ha nem feltétlenül megold, hanem "csak" javasol, provokál, kombinál, inspirál, stb.
* Az AI ugyan nem "tud" (grounding értelemben), de **segítheti az embert jól kérdezni**, problémáiban grounding-válaszokat adni.
* **AI-kreatívitás** (mint AGI-követelmény) szempontjánál elvárás-e egy AI-modell felé, hogy "tudjon" (grounding értelemben). Nem lenne elégséges az új és a fontos/lényeges mesterségesen szintetikus szintézise, grounding nélkül is?
* A tudományos nyelv mekora kreatív állapotteret tud lehatárolni? Például valamiféle **metanyelv** megteremtésével az emberszerű nyelvezetek felett (amiből az egyik az AI-é, ugye).
* **Szövegalkotás** torkollhat-e matematikai felfedezésbe, egyáltalán meddig vihető el?
* Lehet, hogy az AI nem tudja, mit csinál, de az igazi tudósok is **játszanak** nem tudni mi mire lesz jó alapokon, lásd alapkutatásokat az alkalmazott kutatásokkal szemben.
* Az AI nem falszifikálható (Karl Popper-i értelemben) – de attól még lehet **koherens**, bármiféle grounding-peremfeltétel nélkül is.

(2.2) Egyéb vegyes megközelítési felvetések:  
* **Technikai illúziók** témája: mit látunk bele az AI-ba, amit valójában mi vetítünk rá? Tükör vagy Eszköz az AI?  
* **Az emberi intuíció és a gépi sokféleségi variáció** kereszteződésének potenciálja, történelemben eddig sosem látott módjain, nem inkább lehetőség-e?  
* Ha nem tudjuk, hogy az AI "okos-e", akkor ne lépjünk vissza odáig, hogy mit nevezünk "okos"-nak. Ha az "erdőben eltévedni" készül az ember, mindig szempont lehet a **definíciós zöld kályhához** visszatérni, nem?  
* Lehet, hogy **nem az AI-tól kellene félni**, hanem attól, ahogyan beszélünk róla, felszínesen, roncsolóan vagy egyenesen, ahogy cselekszik vele kapcsolatban az ember és társadalom?  
* A mesterséges intelligencia mára már nem inkább **filozófia**, semmmint 100% vegytiszta technológia? Filozófiaként tekintve, tágabb rugalmasabb keretek között is lehet érvényeset és egzaktat mondani.  
* Mi van, ha **tisztán az ember felől** közelítünk? Nem az AI-kánaán ("messiásvárása") jön el — mi változunk meg általa, szembenézve avval, hogy sokszor rossz érzésekkel kísértetten próbáljuk védeni csökkenő autonómiánkat.
* A **jövő technológiája** a jelen beszédmódjában születik".  

(3) Mit hívjunk univerzálisan, generalizáltan "**intelligens hozzáállás**nak" más nem-AI témában is, ami még az egzakt tudományok művelői számára is respektálható, elismerést kiváltó, lenyügözőnek ható? Mi lehet az intelligens hozzáállás intellektuális ethoszának keretrendszere, a lehető legtágabban véve, még a minimalizálási fázis előtt? 

Az alábbiak az én értelmezési kereteim:  

(3.1) **Általános elvi szint**en lehet elvárás:  
* **Fogalmi tisztaság**: mem használ homályos, túlterhelt vagy divatőrület vezérelt hype-generáló szavakat pontatlanul. Tiszteli a definíciókat, ha viszont újat hoz, világosan elhatárol.  
* Tudja, hol vannak a **határai**: alapozás nélküli nagyot mondástól nem lesz szakértő valaki, mert az tudhatóan (káros) illuzióra épül.  
* **Szimmetrikus kritika**: egyformán észrevenni a kritizálhatót másban, és önmagában. Kell újragondolni, revideálni, visszavonni tudni.  
* **Kérdezés** nemes művészete, ideák mentén. Persze nem rombolóan, hanem építően, konstruktívan, horribile dictu pozitív kisugárzéssal. Az igazán intelligens hozzáállás sokszor (inspiráló) kérdés formában rejlik.  
* **Egyszerűsít**, de nem leegyszerűsít: képes a komplex rendszerekből, komplexitást nem roncsolóan, így azt szükségesen és elégségesen megtartva világos intuíciót kivonni, anélkül hogy meghamisítaná az eredetit. Ez a valódi metaforikus gondolkodás csúcsa.  
* **Más diszciplínák struktúráját** is érti, még ha nem is szakértő. Létezik egyéb szintén méltányolható logika is a sajátunkétól különbözően.  
* Nem hódol be a tekintélynek, de **tiszteli a felhalmozott tudást**.  
* **Nyitott**, de nem hiszékeny.  

(3.2) Gyakorlati módszertani konkrétumok felé haladva:
* **Belső tartás**, arányérzék és önreflexió működő kombinációja.  
* Szigorúság, **dogmatikusság nélkül**.  
* **Absztrak struktúrák** iránti érzékenység, a **komplexitás terhével** együtt.  
* Inkább minden határon túl **hallgat, figyel, építget**i a gondolati strukturát. És csak a végén publikál, megfontolt, megformált véleményt.  
* Kerüli a túlzó lelkesedést, hiábavalóan céltalan álmodozást, miközben értékén kezeli a reális dolgokat, belőlük kipréselve az inspirációt. **Nem misztifikál, hanem realizál**.  
* **Nem épít légvárakat**, és nem is rombol le mindent előre.  
* **Bullshit-mentesség** kimaxolásával nem enged a hype csábításának, túlburjánzásának, de nem is menekül cinikus szarkazmusba, reflexszerű szkepszisbe. Más szavakkal se a lelkesedés, se a szkeptikus cinizmus ne torzítsa.  
* Vitapoziciós harccal szemben a **gondolkodási keretek**et preferálja.  
* A bináris igen/nem-mel szemben a **sokdimenziós valóság** észrevételét, az alázatos kíváncsiságot, a párbeszédre való nyitottságot, a kétely becsületét, igazságra törekvést, saját tévedés mielőbb belátását preferálja.  
* Világos fogalmi határok, a higgadt elemzés perspektívája, a meghatározások fegyelmezett használata **nem akadályok, hanem előfeltételei** egy értelmes diskurzusnak.  
* Tudja hol végződnek az adatok, a tények, a valós információk, a bizonyítékok, a logika, és **honnantól kezdődik a spekuláció**.  
* Előbb **kérdez**, és kérdez, és kérdez. Csak ezután állít.  
* A **gondolkodás nem tolja túl a következtetéseket** (nem játssza le fejben a soklépéses jövőt, annal kaotikus, komplex sajátosságának tudatos észrevétele nyomán).  
* Nem moralizál, de **felelősséget vállal** még véleményformálásában is.  

(3.3) Idődimenziót tekintve:
* Valóság talaján áll, de **nem ragad bele a jelenbe**. Nem torzítja el sem a remény, sem a félelem, mert az igazság és a megértés iránti vágy felülírja mindkettőt.  
* A **jövő az nem fátum**, hanem alakítható: valóság talaján állva mégis tud inspirálódni a jövőt is fókuszba helyezve.  
* Egyensúlyozza a **realitásérzék**et és a konstruktív **jövőérzékenység**et – pontosan az a hozzáállás, amit sok tudós és felelősen gondolkodó ember tisztel.  

(4) Tovább közeledve a gyakorlati konkrétumok szintjéhez, az alábbi diskurzusbeli **attitüd-jellemzők**et azonosítanám, az intelligens belegondoláshoz:

(4.1) **LÉNYEGLÁTÁS** 
* Eleve is a lényeglátás egy **perdöntő** univerzális IQ/intellegencia ismérv, amikor korábban nem látott feladatot kell tömegesen, gyorsan átlátni, rövid időn belül.

(4.2) **LÉNYEGMONDÁS**
* Eleve a "vélemény olyan mint a segglyuk", a **közismert vicc** szerint. Amúgy amennyire tudható, a dokumentált eredete Clint Eastwood 1983-as filmjéhez, a "Sudden Impact" -hoz köthető, ahol Eastwood karaktere (Harry Callahan) mondja ezt: “Opinions are like assholes, everybody has one.”  
* Mivel az intelligens megszólalás felé elvárás a **lényeges dolgok mondása** ez vélhetően együttjár a ritkán szólalással.  
* **Potenciális KPI lehetősége a lényegmondáshoz**: 0-1 valós intervallumba képezve le vélemény-minősítést: a "veszélyes az AGI" (mint szimpla nem beágyazott vélemény ennek lehetne 0 az értéke), és evvel szemben például "expliciten egzaktan rámutatni milyen konkrétum hiányzik az AGI kimondhatóságához", ami közelíthetne az 1-hez.  
* Tehát: infók, pro és kontra érvek, súlymátrixok súlyai, szempontok, összefüggések, példák, analógiák, gondolati gráfstruktúrában élek, minden hasonló képviselhetne **magasabb érték**et.  

(4.3) **INFÓ-MULTIPLIKÁCIÓS HATÁS LESZORÍTÁSA**
* Ha az alaphír az lenne, hogy kijött a ChatGPT 5.03ß az nem hírértékű már n+1-dik esetben, mert vélhetőleg kvázi minden hírlevélsben tétel lesz, sejthetően mindenkihez el fog jutni, nem kell egyénileg is forwardolni. Ez terhelést jelent inkább, mint értéket, a közösség számára.  

(4.4) **HOZZÁADOTT ÉRTÉKET ADÁSA**
* Például saját, újszerű (nem mantrás) gondolkodás termékeként.
* Rákereseni mondta-e más, ha van előzmény deduplikációs jelleggel becsatornázni.
* Rendezettséget illetően - egy potenciális hírlevélben - a fontostól a kevésbé fontos felé haladva rendezni.  

(4.5) **KONSZENZUSHOZ KONVERGÁLNI**
* Önmagában ez is művészet, erre törekedve folytatni bármilyen diskurzust.  

(5) Érdemes lehet felvetni azt is, **hogyan találkozik az ember az AI-val**, nap mint nap, az intelligens megközelítés jegyében? 

**Strukturálisan** kétféle módon találkozhat az ember az AI-infókkal:
* Vannak területei, ami **érdeklik** ujdonsági, formálódási részleteiben is, és ezért rákeres, tájékozódik bennük, amolyan bottom-up módon.  
* És vannak a folyamatos **tájékozódás**, napi új híreinek, információinak özöne, sokszor olyan ujdonságokkal, amire csak akkor lehetne rákérdezni, ha előzetesen történt róla bármi fogalmi alkotás, ami előfeltétele bármi fajta rákérdezésnek.  

(5.1) **ZAJSZŰRÉS**: abban - intelligensnek vágyott - iránymutatót nem nagyon lehet írni milyen AI-területek érdekeljék az embert, hiszen különbözőek vagyunk. Az már sokkal jobban generalizálható milyen híreket engedünk magunk felé, mit engedünk be, hogyan szabályozzuk az említett ujdonság-özönt, hogyan szűrünk zajt. 
Az utóbbinak **milyen problémái lehetnek**?
* Eleve az, hogy mi a **"fontos" hír** az ember számára, komoly definiciós problémát jelent, sok-sok első- és másodfajú tévedési lehetőséggel, problémás igazodási korlátozással. Az én elsőkörös definicióm szerint számomra az a fontos hír, ami minél inkább támogat saját értékteremtési hivatásomban, hozzáadott értéket jelent az életemben.  
* Az AI-hírgyártás fájdalmas jellemzője a **figyelemgazdaság súlyos torzulásai**: (AI által is generált, tudás demokratzálódásból is fakadó) redundancia, inkoherencia, zaj, információs töltelék vagy egyenesen ~hulladék.  
* Az előbbi alapvetően determinálja azt, hogy nehéz (**algoritmizálhatóan**) optimálisan bekorlátozott, szabályozott fontosnak minősített információkhoz jutni. Mindenképpen szükségesnek látszik jelenleg a humán intelligencia bevonása szeparált közös információs terekbe, ahol az ember jól érzi magát, kapni és adni is tud bennük. Persze többen küzdenek a piacon mindenféle AI-featured hírminősítési prediktálással, de számomra ezek még nagyon gyerekcipőben járnak (azok alapján, ami hozzám eljut). Lehet tehát az AI-t segítségül hívni, de távolról sem triviális.  
* A lényeget ki akarjuk emelni, a lényegtelent meg el akarjuk nyomni. Ám az **AI-t problémás arra igénybevenni**, hogy egyén-specifikusan értékesen, zajmentesen, deduplikáltan, minimális betűvel leírtan, teherelosztottan valamiféle treshold feletti információs értékű tájékozodást lefedő infókat adjon a napi hírtermésből leszűrten.  
* **PÁNIK**, pl. AI-veszélyek miatt aggodalmaskodás stressznyomása.  
* **FOMO** (=Fear of Missing Out) stressznyomása.  
* A nehéz menedzselhetőség miatti "fürdővízzel a gyereket is kidobni" potenciális problémája: "**Ne olvass híreket**" (Rolf Dobelli) késztetése.  
* Érdeklődés-specifikus konkrétumok mélységi keresésében esetileg mennyi energiával, hogyan menjen neki az ember, hogyan álljon meg, mikor hogyan érkezzen meg az ember a "**good enough**"-hoz.  
* **Potenciális KPI lehetősége**:  0-1 valós intervallumba képezve le a hírkezelés minősítését: * 1, ha rendre TOP-3 hír kerül csak a felhasználó kezébe, minden más zajnak számít és elnyelődik automatikusan. Hagy több idő maradjon gondolkodásra, munkára, alkotásra. És persze, ha csak zaj jön be, és tömegesen nagy (lefárasztó) mennyiségben.  

(5.2) **SCOPE-TARTÁS**
* Ha valaki teszemazt TOP-50 válogatott hírforrást olvasna el mindennap, az tervezett legyen, scope-tartóan (tényleg csak nem-bővülő 50 db legyen) felülvizsgáltan, karbantartottan (avulót cserélve a frissebbel) Ami **jobban performál** (értsd jobb, fontosabb hírt adó forrás a jobb) az kell, az vezéreljen, minden más zokszó nélkül kuka legyen.  
